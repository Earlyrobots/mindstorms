### FLL Coaching

De First lego league teamcoach is de begeleider van het team. Iedereen ouder dan 18 jaar kan coach zijn, ivm. de educatieve waarde van deelname geven meeste teams voorkeur aan een technisch professional. 
De coach gaat samen met kinderen ontdekken en begeleiden op het gebied van communicatieve vaardigheden, prioriteiten, taakverdelingen, teambuilding en natuurlijk efficiente technische oplossingen.

belangrijk:

**Een coach stimuleerd kinderen tot het zelf oplossen van problemen.**

De teamcoach begeleidt het team bij voorbereiding op de FLL. Daarbij probeert de teamcoach de leerervaring van de teamleden te optimaliseren door de teamleden te stimuleren om zelf na te denken over de problemen die ze tegenkomen. Directe betrokkenheid of inmenging van de teamcoach bij het oplossen van problemen wordt sterk afgeraden, omdat dit de leerervaring voor de teamleden vermindert. Tot slot hoeft een teamcoach geen technische vakkennis te bezitten. Wel moet een teamcoach bereid zijn om enige basiskennis te vergaren van het bouwen en het programmeren van de LEGO robot.

Speciaal voor de Lego League is er een [coach-wegwijzer](http://firstlegoleague.nl/wp-content/uploads/Coach-Wegwijzer.pdf).







 
BELANGRIJK:

Soms besluiten teams om vlak voor de regiofinale toch niet te willen deelnemen aan de regiofinale, omdat ze het idee hebben niet voldoende voorbereidingstijd te hebben gehad of dat de teamcoach de teamleden een teleurstelling wil besparen, omdat de prestaties van de teamleden niet voldoen aan de hoge verwachtingen.

Wij willen benadrukken dat het bij de FLL niet gaat om het winnen en het behalen van zoveel mogelijk prijzen, maar wel om de leerprestatie die de kinderen in de weken voorafgaand aan de regiofinale neerzetten en dat zij lol beleven aan en enthousiast worden over techniek en wetenschap.

Juist door deel te nemen aan de regiofinale zorg je ervoor dat de kinderen ook leren van andere teams en beloond worden voor weken van hard werk. Ook de regiopartner investeert tijd en geld in de teams en deelname aan hun regiofinale betekent voor hen een beloning voor hun investeringen.


